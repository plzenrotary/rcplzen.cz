<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1">
  <title>Socha sv. Jana Nepomuckého</title>
</head>

<body>
  <h3>Socha sv. Jana Nepomuckého</h3>

  <p>Sv. Jan Nepomucký žil v letech 1350 až 1393. Studoval v Praze a v Padově. Stal se notářem
    a později generálním vikářem pražského arcibiskupa, tedy jeho zástupcem. Stal se obětí
    zlosti krále Václava IV, který jej nechal mučit jako pomstu za zmaření svých záměrů. Mrtvý
    byl shozen z Karlova mostu do Vltavy. Od té doby byl uctíván jako světec, i když byl oficiálně
    svatořečen až v roce 1729. Je patronem všeho, co se vztahuje k vodě, zejména je
    ochráncem proti povodním. Ve světě je nejznámějším českým světcem.</p>

  <p>Socha byla součástí původního Saského (dnes Rooseveltova) mostu. Jejím autorem je
    pravděpodobně plzeňský sochař Lazar Widemann.</p>
</body>

</html>